# -*- mode: mandoku-view; -*-
#+TITLE: 水經注集釋訂訛
#+DATE: 2015-08-24 22:43:28.146510
#+PROPERTY: ID KR2k0059
#+PROPERTY: BASEEDITION WYG    
#+PROPERTY: JUAN 卷三十一
<pb:KR2k0059_WYG_031-1a>¶
欽定四庫全書¶
　水經注集釋訂訛卷三十一¶
　　　　　　　　　　　　　歸安沈炳巽撰¶
　　　滍水　　淯水　　㶏水　　灈水¶
　　　瀙水　　潕水　　溳水¶
滍(音峙又/音雉)水南陽魯陽縣(今為南陽/府魯山縣)西之堯山(滍水源/出魯山)¶
(流至葉縣/入沙河)¶
　堯之末孫劉累以龍食帝孔甲孔甲又求之不得累¶
<pb:KR2k0059_WYG_031-1b>¶
　懼而遷于魯縣立堯祠於西山謂之堯山(史記夏本/紀陶唐既)¶
　(衰其後有劉累學擾龍于豢龍氏事孔甲孔甲賜之/姓曰御龍氏受豕韋之後龍一雌死以食夏后夏后)¶
　(使求懼/而逃去)故張衡南都賦曰奉先帝而追孝立唐祠於¶
　堯山堯山在太和川太和城東北(今在魯/山縣西)滍水出焉¶
　張衡南都賦曰其川瀆則&KR1591;澧&KR1424;濜發源巖穴布濩¶
　漫汗漭沆洋溢(朱本/作括)緫激急趣箭馳風疾者也&KR1591;水¶
　又厯太和川東逕小和川又東温泉水注之水出北¶
　山七泉奇發炎熱特甚闞駰曰縣有湯水可以療疾¶
<pb:KR2k0059_WYG_031-2a>¶
　矣湯側又有寒泉焉地勢不殊而炎凉異致雖隆火¶
　盛日肅若氷谷矣渾流同溪南流注&KR1591;水又東逕胡¶
　木山東流又㑹温泉口水出北山阜炎勢竒毒痾疾¶
　之徒無能澡其衡(當作/衝)漂救養(白氏六帖/引作癢)者咸去湯¶
　十許步别池然後可入湯側有石銘云皇女湯可以¶
　療萬疾者也故杜彥達云然如沸湯可以熟米飯(疑/作)¶
　(飲/)之愈百病道士清身沐浴一日三飯多少自在四¶
　十日後身中萬病愈三蟲死學道遭難逢危終無悔¶
<pb:KR2k0059_WYG_031-2b>¶
　心可以牢神存志即南都賦所謂湯谷湧其後者也¶
　然宛縣(今南陽府/治南陽縣)有紫山山東有一水東西十五里¶
　南北二百步湛然冲滿無所通㑹冬夏常温世亦謂¶
　之湯谷也(盛𢎞之荆州記南陽郡城北有紫山紫山/東有一水無所㑹通冬夏常温因名湯谷)¶
　非魯陽及南陽之縣故也張平子廣言土地所苞明¶
　非此矣&KR1591;水又東房陽川水注之水出南陽雉縣西¶
　(雉縣故城在南陽/府城北八十里)房陽川北流注于&KR1591;滍水之北有¶
　積石焉世謂女靈山其山平地介立不連岡以成髙¶
<pb:KR2k0059_WYG_031-3a>¶
　峻石孤峙不託勢以自逺四靣壁絶極能靈舉逺望¶
　亭亭狀若單楹挿霄矣北面有如頽落劣(疑訛/)得道¶
　(疑是/通字)步好事者時有扳陟耳&KR1591;水又與波水合水出¶
　霍陽西川大嶺東谷俗謂之歇馬嶺川曰廣陽川非¶
　也即應劭所謂孤山波水所出也馬融廣成頌曰浸¶
　以波溠其水又南逕蠻城下葢蠻别邑也俗謂之麻¶
　城非也波水又南分三川于白亭東而俱南入滍水¶
　滍水自下兼波水之通稱也是故闞駰有東北至定¶
<pb:KR2k0059_WYG_031-3b>¶
　陵入汝之文滍水又東逕魯陽縣故城南城即劉累¶
　之故邑也有魯縣居其陽故因名焉王莽之魯山也¶
　昔在于楚文子守之與韓搆難戰有返景之誠(淮南/子魯)¶
　(陽子與韓搆難戰酣日暮援/戈而麾之日為之返三舍)内有南陽都鄉正衛為¶
　牌(疑訛朱/本作碑)&KR1591;水右合魯陽闗水水出魯陽闗外分頭¶
　山横嶺下夾谷東北出入&KR1591;&KR1591;水又東北合牛蘭水¶
　水發縣北牛蘭山東南逕魯陽城東水側有漢陽侯¶
　焦立碑牛蘭水又東南與柏樹溪水合水出魯山北¶
<pb:KR2k0059_WYG_031-4a>¶
　硤谷中東南流逕魯山西(明一統志魯山在魯山縣/東一百八十里一名露山)¶
　(髙出羣山為一邑/巨鎮因以名縣)而南合牛蘭水又東南逕魯山南¶
　闞駰曰魯陽縣今其地魯山是也水南注于滍&KR1591;水¶
　東逕應城南故應鄉也應侯之國詩所謂應侯順德¶
　者也彭水注之俗謂之小&KR1591;水水出魯陽縣南彭山¶
　蟻塢東麓北流逕彭山西下有彭山廟廟前有彭山¶
　碑漢桓帝元嘉三年杜仲長立彭水逕其西北漢安¶
　邑長尹儉墓東冢西有石廟廟前有両石闕闕東有¶
<pb:KR2k0059_WYG_031-4b>¶
　碑闕南有二師子相對南有石碣二枚石柱西南有¶
　両石羊中平四年立彭水又東北流直應城南而入¶
　&KR1591;&KR1591;水又左合橋水水出魯陽縣北恃東(疑訛宋本/作北恃山)¶
　東南逕應山北又南逕應城西地理志曰故文城縣¶
　之應鄉也周武王封其弟為侯國應劭曰韓詩外傳¶
　稱周成王與弟□以桐葉為圭曰吾以封汝周公曰¶
　天子無戯言王乃應時而對故曰應侯鄉亦曰應鄉¶
　按吕氏春秋云成王以桐葉為圭以封叔虞非應侯¶
<pb:KR2k0059_WYG_031-5a>¶
　也汲郡古文殷時已有應國非成王矣戰國范睢所¶
　封邑也謂之應水&KR1591;水又東逕犨縣故城北左傳昭¶
　公元年冬楚公子圍使伯州犁城犨是也出于魚齒¶
　山下春秋襄公十八年楚伐鄭次于魚陵渉于魚齒¶
　之下甚雨楚師多凍徒役幾盡晉人聞有楚師師曠¶
　曰不害吾驟歌北風又歌南風南風不兢多死聲楚¶
　必無功矣所渉即&KR1591;水也水南有漢中常侍長樂太¶
　僕吉侯苞冢冢前有碑基(疑作/墓)西枕罡城開四門門¶
<pb:KR2k0059_WYG_031-5b>¶
　有両石獸墳傾墓毁碑獸淪移人有掘出一獸猶全¶
　不破甚髙壯頭去地減一丈許作制甚工左膊上刻¶
　作辟邪字門表壍上(疑作/土)起石橋即時不毁其碑云¶
　六帝四后是諮是諏葢仕自安帝沒于桓后于時閽¶
　閹擅權五侯暴世割剥公私以事生死夫封者表有¶
　德碑者頌有功自非此徒何用許為石至千春不若¶
　速朽苞墓萬古秪彰誚辱嗚呼愚亦甚矣滍水又東¶
　犨水注之俗謂之秋水非也水有二源東源出其縣¶
<pb:KR2k0059_WYG_031-6a>¶
　西南踐犢山東崖下水方五十許歩不測其深東北¶
　流逕犨縣南又東北屈逕其縣東而北合西流水西¶
　源出縣西南頗山北阜下東北逕犨城西(在今魯山/縣東南)¶
　又屈逕其縣北東合二水亂流北注于滍漢髙祖入¶
　闗破南陽太守吕齮于犨東即于是地滍水之陰也¶
　&KR1591;水又東南逕昆陽縣故城(昆陽城在/葉縣西南)北昔漢光武¶
　與王尋王邑戰于昆陽敗之走者相騰踐奔殪百餘¶
　里㑹大雨如注&KR1591;川盛溢虎豹皆股戰士卒爭赴溺¶
<pb:KR2k0059_WYG_031-6b>¶
　死者以萬數水為不流王邑嚴尤陳茂輕騎皆乗尸¶
　而渡矣¶
東北過潁川定陵縣西北又東過堰縣南東入于汝¶
　滍水東逕西不羮亭南亭北背汝水于定陵城北東¶
　入汝堰縣在南不得過(按漢志潁川有郾縣此云堰/誤鄢縣今屬開封府許州)¶
淯水出𢎞農盧氏縣(今屬河/南府)攻離山東南過南陽西鄂¶
縣西北又東過宛縣南(淯水在南陽府城東三里俗名/曰白河其源自嵩縣雙鷄嶺東)¶
(南流經南陽新野㑹梅溪洱灌湍諸水留山黄渠/栗鴉泗潦刁等河與泌水合流南至襄陽入漢江)¶
<pb:KR2k0059_WYG_031-7a>¶
　淯水𨗳源東流逕酈縣故城北郭仲產曰酈縣故城¶
　南(在今内鄉縣東有/南酈北酈二城)在攻離山東酈舊縣也三倉曰¶
　樊鄧酈酈有二城北酈也漢祖入闗下淅酈即此縣¶
　也淯水又東南流雉縣之雉衡山東逕百章郭北又¶
　東魯陽闗水注之水出魯陽縣南分水嶺南水自嶺¶
　南流北水從嶺北注故世俗謂此嶺為分頭也其水¶
　南流逕魯陽闗左右連山挿漢秀木干雲是以張景¶
　陽詩云朝登魯陽闗峽路峭且深亦司馬芝與母遇¶
<pb:KR2k0059_WYG_031-7b>¶
　賊處也(魏志司馬芝字子華河内温人也避亂荆州/于魯陽山遇賊同行者皆棄老弱走芝獨坐)¶
　(守老母賊至以刃臨之芝叩頭曰母老惟/在諸君賊曰此孝子也殺之不義遂得免)關水厯雉¶
　衡山西南逕皇后城西建武元年世祖遣侍中傅俊¶
　持節迎光烈皇后于淯陽俊發兵三百餘人宿衛皇¶
　后道路歸京師葢稅舍所在故城得其名矣山有石¶
　室甚飾潔相傳名皇后浴室又所幸也闗水又西南¶
　逕雉縣故城南昔秦文公之世有陽伯者逢二童(下/有)¶
　(訛/脱)曰舀曰彼両童二雉也得雌者覇雄者王二童飜¶
<pb:KR2k0059_WYG_031-8a>¶
　飛化為雙雉光武獲雉于此山以為中興之祥故置¶
　縣以名焉(按晉太康地志云秦文公時陳倉人獵得/獸若彘不知名牽以獻之逢二童子童子)¶
　(曰此名為媦常在地中食死人腦即欲殺之拍捶其/首媦亦語曰二童子名陳寳得雄者王得雌者覇陳)¶
　(倉人舍媦逐二童子化為雉雌上陳倉北陂為石秦/祠之名陳寳秦欲表其符故以名縣又搜神記云其)¶
　(雄者飛至南陽其後光武起于南陽皆如其言也據/此則雉縣置于秦時非光武以為中興之祥故置縣)¶
　(也况前漢地理志南陽郡已/有雉縣則非始于光武明矣)闗水又屈而東南流注¶
　于淯淯水又東南流逕博望縣西北故城東(在今南/陽府東)¶
　(北七/十里)郭仲産曰郡東北一百二里漢武帝置校尉張¶
<pb:KR2k0059_WYG_031-8b>¶
　騫隨大將軍衛青西征為軍前𨗳相望水草得以不¶
　乏元光六年封騫為侯國地理志曰南陽有博望縣¶
　王莽改之曰宜樂也淯水又東南逕西鄂故城東應¶
　劭曰江夏有鄂故加西也昔劉表之攻杜子緒于西¶
　鄂也功曹伯孝長聞戰鼓之音懼而閉户蒙被自覆¶
　漸登城而觀言勇可習也(九州春秋劉表攻西州州/長杜子緒守拒時柏季長)¶
　(在城中聞兵勢恐入室牽被覆頭攻半日稍出面明/日側立而聽一日出問消息三四日負楯親鬥謂子)¶
　(緒曰勇可/習者也)淯水又南洱水注之水出𢎞農郡盧氏縣¶
<pb:KR2k0059_WYG_031-9a>¶
　之熊耳山東南逕酈縣北東南逕方陽城北漢哀帝¶
　四年封南陽太守孫寵為侯國俗謂之房陽川又逕¶
　西鄂縣南水北有張平子墓(在今南陽縣界東北石/橋堡崔瑗碑㫁石猶存)¶
　墓之東側墳有平子碑文字悉是古文篆額是崔瑗¶
　之辭盛𢎞之郭仲產並云夏侯孝若為郡薄其文復¶
　刋碑陰為銘然碑隂二名乃是崔子玊及陳翕耳而¶
　非孝若悉是𨽻字二首並存甞無毀壊又言墓次有¶
　二碑今唯見一碑或是余夏逕驛途疲而莫究矣水¶
<pb:KR2k0059_WYG_031-9b>¶
　南道側有二石樓相去六七丈雙跱齊竦髙可丈七¶
　八柱圎圍二丈有餘石質青緑光可以鑒上鑾櫨承¶
　拱雕簷四柱窮巧綺刻妙絶人工題言蜀郡太守姓¶
　王字子雅南陽西鄂人有三女無男而家累千金父¶
　沒當𦵏女自相謂曰先君生我姊妹無男兄弟今當¶
　安神𤣥宅翳靈后土㝠㝠絶後何以彰吾君之德各¶
　出錢五百萬一女築墓二女建樓以表孝思銘云墓¶
　樓(下有/脱誤)東平林不近墳墓而不能測其處所矣洱水¶
<pb:KR2k0059_WYG_031-10a>¶
　又東南流注于淯水世謂之肄水肄洱聲相近非也¶
　地理志曰熊耳之山出三水洱水其一焉東南至魯¶
　陽入沔是也淯水又南逕預山東山上有神廟俗名¶
　之為獨山也山南有魏車騎将軍黄權夫妻二塜地¶
　道潛通其冢前有四碑其二魏明帝立二是其子及¶
　臣吏所樹者也淯水又西南逕史定伯碑南又西為¶
　𤓰里津水上有三梁謂之𤓰里渡自宛道途東出堵¶
　陽而道方城建武三年世祖自堵陽西入破虜将軍¶
<pb:KR2k0059_WYG_031-10b>¶
　劉奉(按後漢書/當作鄧奉)怨漢掠新野拒瓜里上親搏戰追至¶
　夕陽聚遂斬奉(按後漢書郡國志南陽郡有夕陽聚/註云賈復從擊鄧奉追至夕陽聚)¶
　郡國志所謂宛有瓜里野津夕陽聚者也阻橋即桓¶
　温故壘處温以昇平五年與范汪衆軍北討所營¶
　淯水(朱曰按晋書穆帝本紀桓温遣諸将討河北在/永和五年而范汪傳云桓温北伐令汪率文武)¶
　(出梁國以失期免為庶人卒于家本紀/范汪之廢則在升平三年與此注互異)又西南逕晋¶
　蜀郡太守鄧義山墓南又南逕宛城東其地故申伯¶
　之郡楚文王滅申以為縣也秦昭襄王使白起為将¶
<pb:KR2k0059_WYG_031-11a>¶
　伐楚取郢即以此地為南陽郡改縣曰宛王莽更名¶
　郡曰前隊縣曰南陽劉善曰在中國之南而居陽地¶
　故以為名大城西南隅即古宛城也荆州刺史治故¶
　亦謂之荆州城今南陽郡治大城其東城城内有舊¶
　殿基周二百歩髙八尺陛階皆砌以青石大城西北¶
　隅有基周一百步髙五丈葢更始所起也地(疑作/城)西¶
　三里有古䑓髙三丈餘魏文帝黄初中南廵行所築¶
　也淯水又屈而逕其縣南故南都賦所言淯水蕩其¶
<pb:KR2k0059_WYG_031-11b>¶
　胸者也王莽地皇二年朱鮪等共于城南㑹諸将設¶
　壇燔燎立聖公為天子于斯水上世語曰張繡反公¶
　于(疑作/與)戰敗子昂不能騎進馬于公而昂遇害魏書¶
　曰公征至宛臨淯水祀亡将士歔欷流涕衆皆哀慟¶
　淯水又南梅溪水注之水出縣北紫山南逕百里奚¶
　故宅奚宛人也于秦為賢大夫所謂迷虞智秦者也¶
　梅溪又逕宛西吕城東史記曰吕尚先祖為四岳佐¶
　禹治水有功虞夏之際受封于吕故因氏為吕尚也¶
<pb:KR2k0059_WYG_031-12a>¶
　徐廣史記音義曰吕在宛縣髙后四年封昆弟子吕¶
　恕為吕城侯疑即此也(按史記吕后紀四年封吕/忿為吕城侯此云恕誤)又¶
　按新蔡縣有大吕小吕亭而未知所是也梅溪又南¶
　逕杜衍縣東故城在西漢髙帝七年封郎中王翳為¶
　侯國王莽更之曰閏衍矣土地墊下湍溪是注古人¶
　于安衆堨之令逰水是瀦謂之安衆港世祖建武三¶
　年上自宛遣潁陽侯祭遵西擊鄧奉弟衆(按後漢書/祭遵傳云)¶
　(南撃鄧奉弟終于杜/衍破之今云衆恐誤)破之于杜衍進兵湼陽者也梅¶
<pb:KR2k0059_WYG_031-12b>¶
　溪又南謂之石橋水又謂之汝溪之(疑訛/)流而左注¶
　淯水淯水之南又有南就聚郡國志所謂南陽宛縣¶
　有南就聚者也郭仲産言宛城南三十里有一城甚¶
　卑小相承名三公城漢時鄧禹等歸鄉餞離處也盛¶
　𢎞之著荆州記以為三公置余按淯水左右舊有二¶
　澨所謂南澨北澨者水側之濆聚在淯陽之東北考¶
　古推地則近矣城側有范蠡祠蠡宛人祠即故宅也¶
　後漢末有范曾字子閔為大将軍司馬討黄巾賊至¶
<pb:KR2k0059_WYG_031-13a>¶
　此祠為蠡立碑文勒可尋夏侯湛之為南陽又為立¶
　廟焉城東有大将軍何進故宅城西有孔嵩舊居嵩¶
　字仲山宛人與山陽范式有㫁金契貧無養親賃為¶
　阿(阿下脱/里字)街卒遣迎式式下車把臂曰子懐道卒伍¶
　不亦痛乎嵩曰侯嬴賤役晨門卑下之位古人所不¶
　恥何痛之有故其讃曰仲山通達卷舒無方屈身厮¶
　役挺秀含芳(後漢書獨行傳南陽孔嵩與范式友善/家貧親老乃變姓名傭為新野阿街里)¶
　(卒式為荆州刺史行部至新野而嵩為𨗳騎迎式式/見而識之呼嵩把臂謂曰子非孔仲山邪對之嘆息)¶
<pb:KR2k0059_WYG_031-13b>¶
　(語及平生曰昔與子俱曳長裾逰息帝學吾䝉國恩/致位牧伯而子懐道隐身處于卒伍不亦惜乎嵩曰)¶
　(侯嬴長守于賤業晨門肆志于抱闗子欲居九夷不/患其陋貧者士之宜豈為鄙哉較此稍詳故偹録之)¶
又屈南過淯陽縣東¶
　淯水又南入縣逕小長安司馬彪郡國志曰縣有小¶
　長安聚謝沈漢書稱光武攻淯陽不下引兵欲攻宛¶
　至小長安與甄阜戰敗于此淯水又西南逕其縣故¶
　城南桓帝延熹七年封鄧康為侯國(按後漢書后紀/桓帝鄧皇后永)¶
　(康中進入掖庭為采女封兄鄧演為南頓侯演卒子/康嗣延熹二年立為皇后四年封后母宣為昆陽更)¶
<pb:KR2k0059_WYG_031-14a>¶
　(封康為泚陽侯宣卒以康弟統襲封昆陽侯/又封統弟秉為淯陽侯今云康封淯陽誤)縣故南¶
　陽典農治後以為淯陽郡省郡復縣避晋簡文諱更¶
　名云陽焉淯水又逕安樂郡北漢桓帝建和六年(按/廣)¶
　(本傳是建/和元年封)封司徒胡廣為淯陽縣安樂鄉侯今於其¶
　國立樂宅戍郭仲産襄陽記曰南陽城南九十里有¶
　晉尚書今樂廣故宅廣字彦輔也善清言見重當時¶
　成都王廣女壻長沙王猜之廣曰寜以一女而易五¶
　男猶疑之終以憂殞其故居今置戍因以為名(晋書/樂廣)¶
<pb:KR2k0059_WYG_031-14b>¶
　(傳云成都王/頴廣之壻也)¶
又南過新野縣西(原本訛以此後經文西過鄧縣東及/㶏水經文一叚錯簡于此今刪去)¶
　淯水又南入新野縣(今屬南/陽府)枝津分泒東南出苞隰¶
　衍注右積為陂東西九里南北一十五里陂水所溉¶
　咸為良沃淯水又南與湍水㑹又南逕新野縣故城¶
　西世祖之敗小長安也姊元遇害上即位感悼姊沒¶
　追諡元為新野節義長公主即此邑也晋咸寜二年¶
　封大司馬扶風武王少子歆為新野郡公割南陽五¶
<pb:KR2k0059_WYG_031-15a>¶
　屬棘陽蔡陽穰鄧山都封為王(晋書新野王歆傳歆/字𢎞舒武帝太康中)¶
　(封新野縣公惠帝永寕元年趙王倫簒帝位齊王冏/舉義兵歆率所領𨗳冏以勲進封新野郡王據傳則)¶
　(歆之封新野公在太康中非咸寕二年其進封為王/乃逆倫既誅之後今注云云似于封公之後即進封)¶
　(為王矣故偹録/傳文以證之)文舒(王昶之字/見魏志)更立中隔西即郡治¶
　東則民居城西傍淯水淯水又東與朝水合水出西¶
　北赤石山而東南逕冠軍縣界(故城在今/鄧州界)地名沙渠¶
　又東南逕穰縣故城南(穰縣今為南陽府鄧州/治故城在州東南二里)楚别¶
　邑也秦拔鄢郢即以為縣秦昭王封相魏冉為侯邑¶
<pb:KR2k0059_WYG_031-15b>¶
　王莽更名曰豐穰也(按漢志作/莽曰農穰)魏荆州刺史治朝水¶
　又東南分為二水一水枝分東北為樊氏陂陂東西¶
　十里南北五里俗謂之凡亭陂陂東有樊氏故宅樊¶
　氏既滅庾氏取其陂故喭曰陂汪汪下田良樊子失¶
　業庾公昌昔在晋世杜預繼信臣之業復六門之陂¶
　遏六門之水下結二十九陂諸陂散流咸入朝水事¶
　見六門碑六門既陂諸陂遂㫁朝水又東逕朝陽縣¶
　故城北而東南注于淯水淯水又東南與棘水合水¶
<pb:KR2k0059_WYG_031-16a>¶
　上承赭水(按前漢地理志後漢郡國志南陽郡堵陽/縣俱作堵無作赭者又光武本紀建武二)¶
　(年征南大将軍岑彭率八將軍討鄧奉于堵鄉又朱/祐傳建武三年更封堵陽侯亦俱是堵則此注之赭)¶
　(俱當/作堵)赭水出棘陽縣北數源並發南流逕小赭鄉謂¶
　之小赭水世祖建武二年成安侯臧宫從撃上赭也¶
　東源方七八歩騰湧若沸故世名之騰沸水南流逕¶
　于赭鄉謂之赭水建武二年祭遵引兵南擊董訴于¶
　赭鄉以水氏鄉故有赭陽之名也地理志曰縣有赭¶
　水王莽曰陽城也漢哀帝改為順陽建武二年(按傳/是建)¶
<pb:KR2k0059_WYG_031-16b>¶
　(武三/年封)更封安陽侯朱祐為赭陽侯赭水縣堨以為陂¶
　東西夾岡水相去五六里古今㫁罔(上下疑/有訛字)両舌都¶
　(何氏云都字不誤史記夏本紀大/野既都孔安國曰水所停曰都)水潭漲(朱本引孫/汝澄云古)¶
　(今㫁罔両舌當作左右㫁岡両舌都水當作瀦水岡/外下垂陂陀而出者謂之舌葢削陂陀之土接水連)¶
　(岡築堨止水以成潭漲也/云云似屬牽强亦不足憑)南北一十餘里水㳏南潰¶
　下注為灣灣分為二西為赭水東為滎源赭水參差¶
　流結兩湖故有東陂西陂之名二陂所𨗳俱水枝分¶
　東南至㑹口入泚是以地理志云泚水赭水皆言入¶
<pb:KR2k0059_WYG_031-17a>¶
　蔡互受通稱故也二湖流注合為黄水謂所受焉逕¶
　棘陽縣之黄淳聚又謂之為黄淳水者也故謝沈漢¶
　書甄阜等敗光武于小長安東乗勝南渡黄淳水前¶
　營皆阻両川謂臨泚水絶後橋示無還心漢兵擊之¶
　二軍潰溺死黃淳水者二萬人又南逕棘陽縣故城¶
　西應劭曰縣在棘水之陽是知斯水為棘水也漢髙¶
　帝七年封莊得臣為侯國(按史記年表棘陽莊侯/杜得臣此云莊得臣誤)後¶
　漢兵超(疑訛脱當/是起字)擊唐子鄉(一作/卿)殺湖陽尉進拔棘¶
<pb:KR2k0059_WYG_031-17b>¶
　陽鄧晨将賔客㑹光武于此縣也棘水又南逕新野¶
　縣厯黄郵聚世祖建武三年傅俊岑彭進擊秦豐先¶
　拔黄郵者也謂之黄郵水大司馬吴漢破秦豐于斯¶
　水之上其聚落悉為蠻居猶名之為黄郵蠻棘水自¶
　新野縣東而南流入于淯水謂之為力口也棘力聲¶
　相近當為棘口也又是方俗之音故字從讀變若世¶
　以棘子木為力子之木(此下二十餘行錯簡在三十/三卷江水篇内今據宋本改)¶
　(正/)也淯水又東南逕士林東戍名也戍有邸閣水左¶
<pb:KR2k0059_WYG_031-18a>¶
　有豫章大陂下灌良疇三千許頃也¶
西過鄧縣東南入于沔¶
　縣故鄧侯吾離之國也楚文王滅之秦以為縣清(疑/作)¶
　(淯/)水右合濁水俗謂之弱溝水上承白水于朝陽縣¶
　東南流逕鄧縣故城南習鑿齒襄陽記曰楚王至鄧¶
　之濁水去襄陽二十里即此水也濁水又東逕鄧塞¶
　者即鄧城東南小山也先後名之為鄧塞昔孫文臺¶
　破黄祖于其下濁水東流注于淯淯水又南逕鄧塞¶
<pb:KR2k0059_WYG_031-18b>¶
　東又逕鄾城(今鄧/州地)東古鄾子國也葢鄧之南鄙也昔¶
　巴子請楚與鄧為好鄾人奪其幣即是邑也司馬彪¶
　以為鄧之鄾聚矣¶
㶏水出㶏強縣(今河南開/封汝南地)南澤中東入潁¶
　㶏水出潁川陽城縣(故城在今/汝南府界)少室山東流注于潁¶
　水而亂流東南逕臨頴縣(今同屬/開封府)西北小㶏水出焉¶
　東逕臨潁縣故城北㶏水又東逕㶏陽城北又東逕¶
　㶏强縣故城南建武元年(按本傳是建/武二年封)世祖封揚化¶
<pb:KR2k0059_WYG_031-19a>¶
　将軍堅鐔為侯國㶏水東為陶樞陂余案㶏陽城在¶
　㶏水南然則此城正應為㶏陰城而有㶏陽之名者¶
　明在南猶有㶏水故此城以陽為名矣潁水之南有¶
　二瀆其南瀆東南流行厯臨潁亭西東南入汝今無¶
　水也疑即㶏水之故瀆矣汝水于竒&KR0725;城兵(朱本/作西)别¶
　東派時人謂(以上二十餘行原本訛/在三十三卷今改正)之㶏水東北流¶
　枝瀆右出世謂之死汝也别汝又東北逕召陵城北¶
　(在今開封府郾/縣東四十里)練溝出焉别汝又東汾溝出焉别汝¶
<pb:KR2k0059_WYG_031-19b>¶
　又東逕征羌城北水南有汾陂俗音糞汾水自别汝¶
　東注而為此陂水積征羌城北四五里方三十里許¶
　瀆左合小㶏水水上承狼陂南流名曰鞏水清陵陂¶
　水自陂東注之東廻又謂之小㶏水而南流注于大¶
　㶏水大㶏水取稱葢藉㶏汾注而縂受巨目矣又東¶
　逕西華縣(今屬開封/府陳州)故城南又東逕汝陽縣故城北¶
　東注于潁¶
灈水出汝南吳房縣(今為汝寜/府遂平縣)西北興山東過其縣北¶
<pb:KR2k0059_WYG_031-20a>¶
入于汝¶
　縣西北有堂溪城故房子國春秋定公五年吳王闔¶
　閭弟夫概奔楚封之于堂溪故曰吳房也漢髙帝八¶
　年封荘侯楊武為侯國建武中世祖封泗水王歙子¶
　軍為堂溪侯(按後漢書宗室四王傳泗水王/歙少子煇封堂溪侯今云軍誤)山溪有¶
　白羊淵淵水舊出山羊漢武帝元封二年白羊出北¶
　淵畜牧者禱祀之俗禁拍手甞有羊出水野母驚抃¶
　(一作/仆)自此絶焉淵水下合灈水灈水東逕灈陽縣故¶
<pb:KR2k0059_WYG_031-20b>¶
　城西東流入瀙水亂流逕其縣南世祖建武元年封¶
　吳漢孫且為侯國(後漢書吳漢傳建武二年封廣平/侯子成嗣二十八年分漢封為三)¶
　(國成子旦為濯陽侯旦弟旴為筑陽侯成/弟國為新蔡侯今云吳且誤元年亦誤)其水又東¶
　入于汝水¶
瀙水出潕陰縣(漢志作舞陰今/南陽府泌陽縣)東上界山¶
　山海經謂之瀙水也郭景純言或曰視冝為瀙出箴¶
　山許慎云出中陽山(漢志作/中陰山)皆山之殊目也而東與¶
　此水合水出潕陰縣草山(宋本作/旱山)東北流注瀙瀙水¶
<pb:KR2k0059_WYG_031-21a>¶
　又東北殺水出西南大熟(一作/孰)之山東北流入于瀙¶
　瀙水又東淪水注之水出宣山南東流注瀙水(山海/經作)¶
　(出宣山東南/流注瀙水)瀙水又東得奥水口水西出奥山東入¶
　于瀙水也¶
東過吳房縣南又東過灈陽縣南¶
　應劭曰灈水出吳房縣東入瀙縣之西北即兩川之¶
　交㑹也¶
又東過上蔡縣南東入汝¶
<pb:KR2k0059_WYG_031-21b>¶
潕水出潕陰縣西北扶予山東過其縣南¶
　山海經曰朝歌之山潕水出焉東流于滎(按山海經/當作東南)¶
　(流注/于滎)經書扶予者其山之異名乎滎水上承赭水東¶
　流左與西遼水合又東東遼水注之俱𨗳北山而南¶
　流注于滎滎水又東北于潕陰縣北左㑹潕水之道¶
　稍西不出其縣南其故城在山之陽漢光武建武中¶
　封岑彭為侯國漢以為陽山縣魏武與張繡戰于宛¶
　馬名絶景為流矢所中公傷右臂引還潕陰即是地¶
<pb:KR2k0059_WYG_031-22a>¶
　也城之東有馬仁陂郭仲産曰陂在泚陽縣(縣下當/有脱文)¶
　五十里葢地百頃其所周溉田萬頃隨年變種境無¶
　儉歳陂水三周其隍故瀆自隍西南而㑹于泚潕水¶
　不得復逕其南也且邑號潕陰故無出南之理出南¶
　則為陽也非直不究又不思矣潕水又東北河水注¶
　之(按漢書地理志南陽郡雉縣注云衡山澧/水所出東至&KR2727;入汝此河水誤當作澧水)水出雉¶
　衡東山南逕建城東建當為卷字讀誤耳郡國志云¶
　葉縣有卷城其水又東流入于潕潕水東北逕于東¶
<pb:KR2k0059_WYG_031-22b>¶
　山西西流入潕潕水之左即黄城山也水出黄城山¶
　東北逕方城郡國志曰葉縣有方城郭仲産曰苦萊¶
　于東(疑有/訛脱)之間有小城名方城東臨溪水尋此城致¶
　號之由當因山以表名地(疑訛或作/也當連上)苦萊即黄城也¶
　(按明一統志河南南陽府黄城山注/云一名苦華此云苦萊未知孰是)及于東通為方¶
　城矣世謂之方城山水東流注潕水故地理志曰南¶
　陽葉方城邑西有黄城山是長沮桀溺耦耕之所有¶
　東流水則子路問津處尸子曰楚狂接輿耕于方城¶
<pb:KR2k0059_WYG_031-23a>¶
　葢于此也盛𢎞之云葉東界有故城始犨縣東至瀙¶
　水達泚陽界南北聮絡數百里號為方城一謂之長¶
　城云酈縣有故城一面未詳里數號為長城即此城¶
　之西隅其間相去六里(御覽及宋本/俱作六百里)若南北雖無基¶
　築皆連山相接而漢水流其南故屈完答齊桓公云¶
　楚國方城以為城漢水以為池郡國志曰葉縣有長¶
　城曰方城指此城也潕水又東北厯舞陽縣故城南¶
　漢髙祖元年(按表當/是六年)封樊噲為侯國也¶
<pb:KR2k0059_WYG_031-23b>¶
又東過西平縣北(今屬汝/寜府)¶
　縣故栢國也春秋左傳所謂江黄道栢方睦于齊也¶
　漢曰西平其西吕墟即西陵亭也西陵平夷故曰西¶
　平漢宣帝甘露三年封丞相于定國為侯國王莽更¶
　之曰新亭晋太康地理志曰縣有龍泉水可以砥礪¶
　刀劔特堅利故有堅白之論矣是以龍泉之劒為楚¶
　寳也縣出名金古有鐵官¶
又東過郾縣南¶
<pb:KR2k0059_WYG_031-24a>¶
　郾縣故城去此逺矣不得過¶
又東過定頴縣北東入于汝¶
　漢安帝永初二年分汝南郡之上蔡縣置定潁縣延¶
　光中以陽翟郭鎮之為尚書令封定潁侯即此邑也¶
　(按後漢書郭躬傳躬弟子鎮延光中為尚書及中黄/門孫程誅中常侍江京等而立濟隂王鎮率羽林士)¶
　(擊殺衛尉閻景以成大功遷尚書令封定潁侯則鎮/之封乃順帝既立之後非安帝延光中也今云延光)¶
　(中為尚書令/封定潁侯誤)¶
溳水出蔡陽縣(今為湖廣襄陽府棗陽縣明一統志溳/水在德安府西北源出陪尾山石巖下)¶
<pb:KR2k0059_WYG_031-24b>¶
(遶城西南隅東流/入漢江俗稱府河)¶
　溳水出縣東南大洪山山在隋郡之西南竟陵之東¶
　北槃基所跨廣圎一百餘里峯曰懸鈎處平懸(疑作/原)¶
　衆阜之中為諸嶺之秀山下有石門夾鄣層峻巖髙¶
　皆數百許仭入石門又得鍾乳穴穴上素崖壁立非¶
　人跡所及穴中多鍾乳凝膏下垂望齊氷雪微津細¶
　液滴瀝不㫁幽穴潜逺行者不極窮深而穴内常有¶
　風勢(疑訛一作/□亦疑訛)火無能以經乆故也溳水出于其陰¶
<pb:KR2k0059_WYG_031-25a>¶
　初流淺狹逺乃寛廣可以浮舟栰巨川矣時人以溳¶
　水所𨗳故亦謂之為溳山矣溳水東北流合石水石¶
　水出大洪山(明一統志大洪山在德安府隨州城西/一百二十里相傳為慈忍盧尊者道塲)¶
　(其山崛起一方巉然雲間四面陡險絶頂有大湖湖/旁有龍鬥岩又有明聖泉流黄池仙女洞佛光殿諸)¶
　(勝/)東北流注于溳謂之小溳水而亂流東北逕上唐¶
　縣故城南本蔡陽之上唐鄉舊唐侯國春秋定公三¶
　年唐成公如楚有兩肅霜馬子常欲之不與止之三¶
　年唐人竊馬而獻(原本/訛壓)之子常歸唐侯是也溳水又¶
<pb:KR2k0059_WYG_031-25b>¶
　東均水注之水出洪山東北流逕土山北山上(上下/疑有)¶
　(訛/字)土山又東北流入于溳水溳水又屈而東南流¶
東南逕隋縣西(今為德安府隋州/及應山等縣地)¶
　縣故隋國矣春秋左傳所謂漢東之國隋為大者也¶
　楚滅之以為縣晋武太康中立為郡有溠水出縣西¶
　北黄山南逕㵐西縣西又東南㵐水入焉(在隋州西/北流入溳)¶
　(水/)㵐水出桐柏山之陽吕忱曰水在義陽㵐水東南¶
　逕㵐西縣西又東南流于溠溠水又東南逕隋縣故¶
<pb:KR2k0059_WYG_031-26a>¶
　城西春秋魯荘公四年楚武王伐隋令鬪(左傳作/令尹)祁¶
　莫敖屈重除道梁溠軍臨于隋謂此水也(在隋州/東南)水¶
　側有㫁蛇丘隋侯出而見大蛇中㫁因舉而藥之故¶
　謂之㫁蛇丘後蛇銜明珠報德世謂之隋侯珠亦曰¶
　靈虵(原本/訛地)珠(髙誘淮南子注云隋侯見六蛇傷㫁以/藥傅而塗之後蛇以大江中銜珠以報)¶
　(因曰隋/侯之珠)邱南有隋季良(左傳/作梁)大夫池其水又南與義¶
　井水合水出隋城東南井泉甞湧溢而津注冬夏不¶
　異相承謂之義井下流合溠溠水又南流注于溳溳¶
<pb:KR2k0059_WYG_031-26b>¶
　水又㑹于支水水源亦出大洪山而東流注于溳溳¶
　水又逕隋縣南隋城山北而東南注¶
又南過江夏安陸縣西(今屬德/安府)¶
　隋水出隋郡永陽縣東石龍山西北流南廻逕永陽¶
　縣西厯横尾山即禹貢之陪尾山也遼水又西南至¶
　安陸縣故城西故鄖城也因岡為墉峻不假築溳水¶
　又南逕石巖山北昔張昌作亂于其下籠綵鳯以惑¶
　衆晋太安二年鎮南将軍劉𢎞遣牙門皮初與張昌¶
<pb:KR2k0059_WYG_031-27a>¶
　戰於清水昌敗追斬于江夏(晋書劉𢎞傳太安中張/昌作亂以𢎞為南蠻校)¶
　(尉荆州刺史率前将軍趙驤等討昌自方城至宛新/野所向皆平遣牙門将皮初為督戰帥進㩀襄陽累)¶
　(戰破昌前後斬首數萬級昌懼而/逃竄于下儁山𢎞遣軍討斬之)即春秋左傳定公¶
　四年吳敗楚于柏舉從之及于清發葢(疑訛當/有脱)溳水¶
　又東南流而右㑹富水水出竟陵郡新市縣東北大¶
　陽山水有二源也大富水出山之陽南流而左合小¶
　富水小富水出山之東而南逕三王城東前漢末王¶
　匡王鳯王常所屯故謂之三王城城中有故碑文字¶
<pb:KR2k0059_WYG_031-27b>¶
　闕落不可復識其水屈而西南流右合大富水俗謂¶
　之大泌水也又西南流逕杜城西(漢志江夏郡有雲/杜縣疑漏雲字)¶
　新市縣治也郡國志以為新市也中山有新市故此¶
　加南分安陸立縣又王匡中興初舉兵于縣號曰新¶
　市兵也富水又東南流于安陸界左合土山水世謂¶
　之章水水出土山南逕隨郡平林縣故城西俗謂之¶
　将陂城與新市接界故中興之始兵有新市平林之¶
　號又南流右入富水富水又東入于溳溳水又逕新¶
<pb:KR2k0059_WYG_031-28a>¶
　城南永和五年晉大司馬桓温築溳水又㑹温水温¶
　水出竟陵之新陽縣東澤中口徑二丈五尺垠岸重¶
　沙端淨可愛靖以察之則淵泉如鏡聞人聲則揚湯¶
　奮發無所復見矣其&KR0623;可以燖雞洪瀏百餘歩冷若¶
　寒泉東南流注于溳水又右得潼水水出江夏郡之¶
　曲陵縣(按漢志江夏郡有西陵無曲陵恐當作/西陵為是西陵今為德安府雲夢縣)西北¶
　潼山東南流逕其縣南縣治石潼故城城圓而不方¶
　東入安陸注于溳水¶
<pb:KR2k0059_WYG_031-28b>¶
又東南入于夏¶
　溳水又南分為二水東通灄水西入于沔謂之溳口¶
　也¶
　¶
　¶
　¶
　¶
　水經注集釋訂訛卷三十一¶
